# Simple Yu Gi Oh! Deck Browser

### Η ανάπτυξη της εφαρμογής (βασικές τεχνολογίες).

Για την κατασκευή της συγκεκριμένης εφαρμογής έχουν  χρησιμοποιηθεί τεχνολογίες  scripting βασισμένες πάνω σε html, JavaScript, php και css. Για το backend κομμάτι χρησιμοποιήθηκε η βιβλιοθήκη του backbone. Το Backbone.js  παρέχει ένα  πιο δομημένο κώδικα γύρω από τα δεδομένα της εφαρμογής. Χρησιμοποιούνται  έννοιες όπως Models, Collections, View, key-value observers που συντελούν σε ένα πιο ευανάγνωστο κώδικα. 

Πιο συγκεκριμένα δημιουργήθηκε ένα Model για την αναπαράσταση της κάθε κάρτας, το οποία παίρνει δυναμικά τα ορίσματα από το API στο όποιο συνδεόμαστε και αντλούμε τα δεδομένα μας. Επίσης κατασκευάστηκε μια Collection που ουσιαστικά περιέχει την συλλογή καρτών μας που είναι αποθηκευμένες στην λίστα και η οποία φορτώνεται κάθε φορά που ξεκινά η εφαρμογή. Παράλληλα έχει φτιαχτεί μια σειρά από views που χρησιμοποιούνται στην αλληλεπίδραση με τον χρηστή. Ουσιαστικά έχουμε Views για τα εξής : αναζήτηση, επιτυχής εύρεση κάρτας, μη εύρεση κάρτας, λεπτομέρειες κάρτας, λίστα καρτών, και μια μπάρα με προτεινόμενες κάρτες. 

Για το frontend κομμάτι επιλέχτηκε το framework του bootstrap.  To bootstrap προσφέρει έναν εύκολο και responsive  τρόπο σχεδιασμού ιστοσελίδων. Έτσι η εφαρμογή μας συμπεριφέρεται εξίσου καλά σε όλα τα μεγέθη οθονών χωρίς να αλλοιώνεται το αποτέλεσμα που φτάνει στον χρήστη. Για την ανάγκη της εφαρμογής επιλέχτηκε ένα Custom Theme με συγκεκριμένες επεμβάσεις όπου κρίθηκε απαραίτητο.



### Βασικές Δυνατότητες Εφαρμογής

* Αναζήτηση βάση ονόματος μιας κάρτας στο πάνω μέρος της σελίδας.
* Εμφάνιση της κάρτα που βρέθηκε της περιγραφής της καθώς και της αντίστοιχης εικόνας.
* Κουμπί που προσθέτει την κάρτα που βρέθηκε στη τρέχουσα τράπουλα.
* Σε περίπτωση που δεν βρεθεί κάποια κάρτα με το όνομα αυτό  εμφάνιση αντιστοίχου popup.
* Εμφάνιση τρέχουσας τράπουλας σε λίστα στο αριστερό μέρος της οθόνης. 
* Κουμπί που αφαιρεί μια κάρτα από την τρέχουσα τράπουλα.
* Εμφάνιση λεπτομερειών για κάποια κάρτα από την τρέχουσα τράπουλα στο δεξί κομμάτι της οθόνης.

### Λειτουργικότητα

* Η εφαρμογή φορτώνει την τρέχουσα τράπουλα που είναι αποθηκευμένη στη μνήμη όταν ξεκινά.
* Όταν μια κάρτα προστίθεται ή αφαιρείται από την τρέχουσα τράπουλα αποθηκεύσουμε την αλλαγή απευθείας στην μνήμη.
* Η τράπουλα δεν μπορεί να έχει πάνω από 30 κάρτες. Αν ο χρήστης υπερβεί αυτό το όριο  εμφανίζουμε αντίστοιχο μήνυμα.
* Κάθε κάρτα από την τράπουλα, έχει το σύνολο των πληροφοριών της αποθηκευμένο στη μνήμη.
